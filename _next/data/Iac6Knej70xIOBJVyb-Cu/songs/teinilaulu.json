{"pageProps":{"markdownHtml":"<p>Pojat tenttiin emme me ehtineet\nkera veljien uurastaneitten.\nMeille eivät laakerit lehtineet\nakateemisten seppeleitten.\nMutt' laulu on meidän ja laulupuu,\nse kukkii kun laakerit lakastuu.</p>\n<p>Me saavuimme kerran Helsinkiin\nhyvin nuorina, voittoisina.\nPian palattais taas, niin päätettiin,\njoka ainoa maisterina.\nMuut tulivat silloin ja tekivät niin.\nMe jäimme jäljelle Helsinkiin.</p>\n<p>Toki meillekin riemu ja rikkaus työn\noli tuttua, koimme sen kyllä.\nMutt' valkeus yhden keväisen yön,\nyks' syleilyllä,\ntuhat kertaa suuremman riemun toi.\nLuvut jäivät ja kirjoja nakersi koi.</p>\n<p>Niin vuodet vierivät luotamme pois\nkuin virtana viivähtämättään.\nMoni meistä jo tahtonut mukaan ois,\nmutt' nousta ja nostaa kättään,\nei jaksanut heikko ja herkkä mies,\njoka elämän riemut jo tarkkaan ties.</p>\n<p>Mutt' laulumme, teinilaulumme tää\noli meidän ja rakkaus neitten.\nNe taisivat täysin ymmärtää\nteot teinien eksyneitten.\nNe shamppanjaks elon kalkin loi\nja laulumme, teinilaulumme soi.</p>\n<p>Ja kun kerran, veljet, kaikki on nää\nvain unohtunutta multaa,\nylioppilaslakkimme jälkeen jää,\nhiven lyyrassa kiiltää kultaa.\nNäin teinit, toverit eli ja joi,\nja elämän kirjaa nakersi koi.</p>\n","song":{"title":"Teinilaulu","lyrics":"Pojat tenttiin emme me ehtineet\nkera veljien uurastaneitten.\nMeille eivät laakerit lehtineet\nakateemisten seppeleitten.\nMutt' laulu on meidän ja laulupuu,\nse kukkii kun laakerit lakastuu.\n\nMe saavuimme kerran Helsinkiin\nhyvin nuorina, voittoisina.\nPian palattais taas, niin päätettiin,\njoka ainoa maisterina.\nMuut tulivat silloin ja tekivät niin.\nMe jäimme jäljelle Helsinkiin.\n\nToki meillekin riemu ja rikkaus työn\noli tuttua, koimme sen kyllä.\nMutt' valkeus yhden keväisen yön,\nyks' syleilyllä,\ntuhat kertaa suuremman riemun toi.\nLuvut jäivät ja kirjoja nakersi koi.\n\nNiin vuodet vierivät luotamme pois\nkuin virtana viivähtämättään.\nMoni meistä jo tahtonut mukaan ois,\nmutt' nousta ja nostaa kättään,\nei jaksanut heikko ja herkkä mies,\njoka elämän riemut jo tarkkaan ties.\n\nMutt' laulumme, teinilaulumme tää\noli meidän ja rakkaus neitten.\nNe taisivat täysin ymmärtää\nteot teinien eksyneitten.\nNe shamppanjaks elon kalkin loi\nja laulumme, teinilaulumme soi.\n\nJa kun kerran, veljet, kaikki on nää\nvain unohtunutta multaa,\nylioppilaslakkimme jälkeen jää,\nhiven lyyrassa kiiltää kultaa.\nNäin teinit, toverit eli ja joi,\nja elämän kirjaa nakersi koi.\n","filename":"teinilaulu.md"},"bookNames":["holittomat-vappusitsit-2025","hvsitsit24","keltasitsit","monstersitsit","tekis-2017","tuutorit-2025","vappusitsit-2024"]},"__N_SSG":true}