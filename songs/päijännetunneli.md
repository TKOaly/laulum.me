---
title: Päijännetunneli
writers: Lassi Koistinen
melody: Lasse Mårtenson - Myrskyluodon Maija
---

Vesi Helsingin seudun,
sitä nieltyään käy kaikki itkemään.
Sen juotuain tunnen: ma kalkkeudun,
ja ennen pitkää ehtyy kaivot kunnittain.
Parempaa ansaitsen.
:,: Tahdon puhtaan veden. :,:

Siksi katseeni kääntyy
täältä pohjoiseen, nään siellä Päijänteen.
Sen vettä vaill’ miljoona jo nääntyy
tääll’ Suomenlahden rantain järvettömill’ maill’.
Se mua houkuttelee,
:,: vesi Päijät-Hämeen. :,:

Ryhdyn työhön ja toimeen:
pillin valmistan, maan alle upotan.
Se toteuttaa kansan kaikki toiveet,
kun meille valtaisasti vettä kuljettaa.
Suosikkiputkeni:
:,: Päijännetunneli. :,:
