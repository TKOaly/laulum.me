---
title: Dodo-sorsa
tags: finnish,long
---

Hei Dodo-sorsa,
olet kadonnut keskellä yötä.
Räpylöittesi läpse vaimeni lähtösi myötä.

Hei Dodo-sorsa,
jäi karttasi yöpöydän alle.
Sinun pelkään eksyvän yksin maailmalle.

Kierrätkö kanssa raidallisen matka-arkun
läpi Närpiön, Piikkiön, Köyliön, Söörmarkun?
Tiedätkö, että kohta on syksy ja halla?
Yöt ovat liian kylmiä kaikkialla.

Hei Köyliön pöllöt,
oletteko kuulleet Dodosta?
On kadonnut Dodo, Dodo, Dodo lintukodosta.

Hei radiot ja töllöt,
etsintäkuulutus eetteriin.
Saa muuten Dodo, Dodo, Dodo haulin höyheniin.

Hei Dodo-sorsa,
on höyhen pehmeä hellä.
Se kutittaa kun sitä pyöritän kämmenellä.

Hei Dodo-sorsa,
minä kökötän portaiden päässä.
Voi, miten sinä pöhkö selviät pakkassäässä?

Hei Köyliön pöllöt,
oletteko kuulleet Dodosta?
On kadonnut Dodo, Dodo, Dodo lintukodosta.

Hei radiot ja töllöt,
etsintäkuulutus eetteriin.
Saa muuten Dodo, Dodo, Dodo haulin höyheniin.

Hei Dodo-sorsa,
tunnen viileän tuulen.
Ikävöin sinua, huoli jo painaa mieltä.
Keinussa istun ja yhtäkkiä kuulen
tuttua läpsettä, kaakatusta pihatieltä.

Se on Do-do-do-do-do!...
