---
title: Krapularyyppy
melody: Petteri Punakuono
---

Muistat juoneesi kossun ja vinkunkin varmaan,
ja heräät keskellä aamun niin harmaan.
Silloin keino tää, sut uudestaan henkiin herättää:

Jos sull' on kalpee kuono,
ohimoissa jyskyttää,
olo sun sangen huono,
alavatsaa närästää.
Kun särkevin niskavilloin,
nouset jälkeen eilisen,
krapularyyppy silloin
tuo sulle hyvän huomenen.

Yö kun aamuun käynyt on
ja olet eloton,
olut tai viina terävä
ja oot taas henkiin heräävä.
Toimi siis joutuisasti,
älä makaa kärsien.
Mahaan vain koko lasti,
näin karkotat sä kankkusen.
