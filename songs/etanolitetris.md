---
title: Etanolitetris
melody: Korobeiniki (Tetris-tunnusmusiikki)
---

Pohjalle pistelen pullosta koskista.
Paan sen seuraan samppanjaa.
Poistan tyhjiä kelpo kaljalla.
Viski jo kuplat vaimentaa.

Pakkailen boolia, alkomahoolia
päin mun suolen seinustaa.
Pintaan täyttäen, tietä näyttäen
kurkusta kaatuu Gambinaa.

Siideri, lonkero, Jägeri, katkero.
Saan jo Jallun paaluttaa.
Ahtaan tunnelman rommiryypyllä.
Gin-zipin tiiviin kippaan taa.

Kompressoin konjakit, punkut ja valkkarit.
Suu jos kuivaa, Ferraa paan.
Hehkuviini tai portti fiini ja
konjakki vodkaa kerrostaa.

Absinttihaaveissa, pontikkasaaveissa
uin, ja lastaan maltaista.
Tuuba mielessä, punssi kielessä
kittailen grappaa tuopista.

Tiiviiksi taistellen, tiuhasti maistellen
voin tän kaiken mahduttaa.
Tukkoon laittaen, kaksin taittaen
viel parit pystyy kellottaa.
